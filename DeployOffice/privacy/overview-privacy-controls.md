---
title: Gambaran keseluruhan kawalan privasi bagi Office 365 ProPlus
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Memberi pentadbir Office gambaran keseluruhan kawalan privasi bagi Office 365 ProPlus, termasuk data diagnostik dan pengalaman terhubung.
hideEdit: true
ms.openlocfilehash: ab024c4ce2eb4d81809880b607e084932658be3c
ms.sourcegitcommit: 3f2319ff2f8fcde87ae5ffefa3b956a8239c4aed
ms.translationtype: HT
ms.contentlocale: ms-MY
ms.lasthandoff: 08/16/2019
ms.locfileid: "36441607"
---
# <a name="overview-of-privacy-controls-for-office-365-proplus"></a>Gambaran keseluruhan kawalan privasi bagi Office 365 ProPlus

Microsoft komited untuk menyediakan anda maklumat dan kawalan yang anda perlukan untuk membuat pilihan tentang cara data anda dikumpul dan digunakan apabila anda menggunakan Office 365 ProPlus.

Bermula dengan Versi 1904 Office 365 ProPlus (yang diperkenalkan di Saluran Bulanan pada 29 April 2019), kami akan memberikan anda kawalan privasi yang baru, di kemas kini dan ditambah baik untuk bahagian berikut:
- ***Data diagnostik*** yang dikumpulkan dan dihantar kepada Microsoft tentang perisian klien Office yang digunakan pada komputer yang menggunakan Windows dalam organisasi anda.
- ***Pengalaman terhubung*** yang menggunakan kefungsian berasaskan awan bagi menyediakan ciri Office yang dipertingkatkan kepada anda serta pengguna anda.

Sebagai sebahagian daripada perubahan ini, terdapat unsur antara muka pengguna (UI) dan seting dasar yang baru dan dikemas kini.

> [!IMPORTANT]
> - Perubahan ini digunakan pada Access, Excel, OneNote, Outlook, PowerPoint, Publishe dan Word.
> - Perubahan ini juga digunakan pada yang berikut:
>   - Aplikasi Office untuk Mac yang berikut: Excel, Outlook, OneNote, PowerPoint dan Word versi 16.28 atau kemudian.
>   - Project dan Visio versi desktop versi 1904 atau kemudian yang datang dengan beberapa pelan langganan, seperti pelan Project Online Professional atau Visio Online Pelan 2.
> - Kawalan privasi yang dikeluarkan dalam Versi 1904 dijangka akan tersedia dalam Saluran Setengah Tahunan (Jangkaan) dalam bulan September 2019 dan dalam Saluran Setengah Tahunan dalam bulan Januari 2020.
> - Kami akan melanjutkan kawalan privasi yang baru dan dipertingkatkan ini pada klein Office tambahan, termasuk Teams dan aplikasi mudah alih kami. Kami akan memberikan maklumat lanjut tentang perubahan berikut dalam bulan-bulan yang akan datang. Kami akan terus mendengar dengan baik maklum balas anda dan membuat penambahbaikan merentasi semua klien dan perkhidmatan Office 365.

## <a name="diagnostic-data-sent-from-office-365-proplus-to-microsoft"></a>Data diagnostik yang dihantar daripada Office 365 ProPlus kepada Microsoft

Data diagnostik digunakan untuk memastikan Office selamat dan terkini, mengesan, mendiagnosis dan menyelesaikan masalah, serta menambah baik produk. Data ini tidak termasuk nama pengguna atau alamat e-mel, kandungan fail pengguna atau maklumat tentang aplikasi yang tidak berkaitan dengan Office.

Data diagnostik ini dikumpul dan dihantar kepada Microsoft tentang perisian klien Office yang digunakan pada komputer yang menjalankan Windows dalam organisasi anda.

Terdapat tiga tahap data diagnostik untuk perisian klien Office 365 ProPlus yang boleh anda pilih:

- **Diperlukan** Data minimum yang diperlukan untuk memastikan Office selamat, terkini dan berfungsi seperti yang dijangkakan pada peranti ia dipasangkan.

- **Opsyenal** Data tambahan yang membantu kami membuat penambahbaikan produk dan menyediakan maklumat tambahan bagi membantu kami mengesan, mendiagnosis dan menyelesaikan isu.

- **Kedua-duanya tidak** Tiada data diagnostik tentang perisian klien Office yang dijalankan pada peranti pengguna dikumpul dan dihantarkan kepada kami. Opsyen ini, walau bagaimanapun, nyata sekali mengehadkan keupayaan kami untuk mengesan, mendiagnosis dan menyelesaikan masalah yang dihadapi oleh pengguna anda semasa menggunakan Office.

Data diagnostik yang diperlukan termasuklah, contohnya, maklumat tentang versi Office yang dipasangkan pada peranti atau maklumat yang menunjukkan bahawa aplikasi Office ranap apabila cuba membuka dokumen. Data diagnostik opsyenal termasuklah maklumat tentang tempoh masa untuk menyimpan dokumen, yang mungkin menunjukkan isu khusus tentang penyimpanan pada peranti anda.

Jilka anda memilih untuk menghantar kepada kami data diagnostik opsyenal, data diagnostik yang diperlulkan juga akan disertakan.

Sebagai pentadbir organisasi, anda boleh menggunakan seting dasar untuk memilih tahap data diagnostik yang dihantarkan kepada kami. Data diagnostik opsyenal akan dihantarkan kepada Microsoft melainkan anda menukar seting tersebut. Menyediakan data diagnostik opsyenal membolehkan pasukan kejuruteraan Office di Microsoft untuk mengesan, mendiagnosis dan mengurangkan isu dengan lebih baik untuk mengurangkan impak kepada organisasi anda.

Para pengguna anda tidak akan dapat menukar tahap data diagnostik peranti mereka jika mereka mendaftar masuk pada Office menggunakan kelayakan organisasi mereka, yang juga dirujuk sebagai akaun kerja atau akaun sekolah.

Data diagnostik ini tidak termasuk nama pengguna, alamat e-mel mereka atau kandungan fail Office mereka. Sistem kami mencipta ID unik yang dikaitkan dengan data diagnostik pengguna anda. Apabila kami menerima data diagnostik yang menunjukkan bahawa salah satu aplikasi kami telah ranap 100 kali, ID unik ini membolehkan kami menentukan jika ia merupakan seorang pengguna tunggal yang telah ranap 100 kali ataupun 100 pengguna berlainan yang telah ranap satu kali. Kami tidak menggunakan ID unik ini untuk mengenal pasti pengguna tertentu.

Untuk melihat data diagnostik yang dihantarkan kepada Microsoft, anda boleh menggunakan Pemapar Data Diagnostik, yang boleh dimuat turun dan dipasang secara percuma daripada Microsoft Store.

Untuk maklumat lanjut, lihat berikut:

- [Data diagnostik yang diperlukan untuk Office](required-diagnostic-data.md)
- [Data diagnostik opsyenal untuk Office](optional-diagnostic-data.md)
- [Guna seting dasar untuk mengurus kawalan privasi bagi Office 365 ProPlus](manage-privacy-controls.md)
- [Gunakan keutamaan untuk mengurus kawalan privasi bagi Office untuk Mac](mac-privacy-preferences.md)
- [Menggunakan Pemapar Data Diagnostik dengan Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Pengalaman terhubung bagi Office 365 ProPlus

Office 365 ProPlus mengandungi aplikasi perisian klien dan pengalaman terhubung yang direka untuk membolehkan anda mencipta, berkomunikasi dan bekerjasama dengan lebih berkesan. Mengendalikan dokumen yang disimpan pada OneDrive for Business dengan individu lain atau menterjemah kandungan dokumen Word kepada bahasa lain adalah contoh pengalaman terhubung.

Kami faham bahawa anda mungkin mahu memilih jenis pengalaman terhubung yang tersedia untuk para pengguna anda apabila mengendalikan aplikasi Office. Sebagai pentadbir organisasi, anda mempunyai seting dasar yang membenarkan anda untuk memilih sama ada untuk memberikan jenis pengalaman terhubung yang berikut kepada pengguna anda:

- **Pengalaman yang menganalisis kandungan anda** Pengalaman yang menggunakan kandungan Office anda untuk memberikan nasihat reka bentuk, cadangan pengeditan, pemahaman data dan ciri seumpamanya. Contohnya, PowerPoint Designer atau Editor dalam Word.

- **Pengalaman yang memuat turun kandungan dalam talian** Pengalaman yang membenarkan anda untuk mencari dan memuat turun kandungan dalam talian termasuk templat, imej, model 3D, video dan bahan rujukan untuk menambah baik dokumen anda. Contohnya, templat Office atau Pemula Pantas PowerPoint.

Contohnya, anda mungkin memilih untuk memberikan pengguna anda pengalaman terhubung yang memuat turun kandungan dalam talian, tetapi bukan pengalaman terhubung yang menganalisis kandungan. Jika anda tidak mengkonfigurasikan seting dasar berikut, semua pengalaman terhubung berikut akan tersedia untuk pengguna anda.

Di samping itu, terdapat seting dasar yang membenarkan anda mematikan kesemua pengalaman terhubung berikut, yang juga akan mematikan pengalaman terhubung lain, seperti pengarangan bersama dokumen dan penyimpanan fail dalam talian. Tetapi walaupun anda menggunakan seting dasar ini untuk mematikan semua pengalaman terhubung berikut, sesetengah kefungsian Office akan kekal tersedia, seperti penyegerakan peti mel anda pada Outlook, menggunakan Teams atau Skype for Business, serta perkhidmatan penting seperti yang diperihalkan di bawah.

Jika anda memilih untuk tidak menyediakan pengguna anda dengan jenis pengalaman terhubung tertentu, sama ada reben atau perintah menu bagi pengalaman terhubung berikut akan dikelabukan atau pengguna tersebut akan mendapat mesej ralat apabila mereka cuba menggunakan pengalaman terhubung itu.

Pengguna anda tidak akan dapat memilih sama ada untuk menghidupkan atau mematikan pengalaman terhubung berikut jika mereka mendaftar masuk ke Office dengan kelayakan organisasi mereka, yang kadang-kala dirujuk sebagai akaun kerja atau akaun sekolah.

Untuk maklumat lanjut, lihat berikut:

- [Pengalaman terhubung dalam Office](connected-experiences.md)
- [Guna seting dasar untuk mengurus kawalan privasi bagi Office 365 ProPlus](manage-privacy-controls.md)
- [Gunakan keutamaan untuk mengurus kawalan privasi bagi Office untuk Mac](mac-privacy-preferences.md)

## <a name="optional-connected-experiences-for-office-365-proplus"></a>Pengalaman terhubung opsyenal bagi Office 365 ProPlus

Di samping pengalaman terhubung yang dinyatakan di atas yang disertakan dengan Office 365 ProPlus, terdapat pengalaman terhubung opsyenal yang boleh anda pilih untuk membenarkan pengguna anda untuk mencapai menggunakan akaun organisasi anda. Contohnya, ciri LinkedIn Pembantu Resume dalam Word atau ciri 3D Maps dalam Excel, yang menggunakan Bing.

Pengalaman terhubung opsyenal berikut tidak diliputi oleh perjanjian komersial organisasi anda dengan Microsoft tetapi dikawal oleh terma dan syarat yang berlainan. Pengalaman terhubung opsyenal yang ditawarkan oleh Microsoft terus kepada pengguna anda dikawal oleh [Perjanjian Perkhidmatan Microsoft](https://www.microsoft.com/servicesagreement) dan bukannya [Terma Perkhidmatan Dalam Talian](https://www.microsoft.com/licensing/product-licensing/products). 

Disebabkan pengalaman terhubung opsyenal berikut dikawal oleh terma dan syarat yang berbeza, anda uruskan ia secara berasingan daripada pengalaman terhubung yang disebutkan di atas. Sebagai pentadbir organisasi, anda boleh menggunakan seting dasar untuk memilih sama ada untuk membuatkan pengalaman terhubung berikut tersedia, sebagai kumpulan, untuk pengguna anda. Jika anda tidak mengkonfigurasikan seting dasar ini, pengalaman terhubung opsyenal berikut tersedia untuk pengguna anda.

Walaupun anda memilih untuk membuatkan pengalaman bersambung opsyenal ini tersedia kepada pengguna anda, pengguna akan mempunyai pilihan untuk mematikan pengalaman bersambung opsyenal ini dengan pergi ke [kotak dialog seting privasi](https://support.office.com/article/3e7bc183-bf52-4fd0-8e6b-78978f7f121b). Pengguna anda hanya akan mempunyai pilihan ini jika mereka mendaftar masuk ke Office menggunakan kelayakan organisasi mereka (kadangkala dirujuk sebagai akaun kerja atau akaun sekolah), tidak jika mereka mendaftar masuk dengan alamat e-mel peribadi.

Untuk maklumat lanjut, lihat berikut:

- [Gambaran keseluruhan pengalaman terhubung opsyenal dalam Office](optional-connected-experiences.md)
- [Guna seting dasar untuk mengurus kawalan privasi bagi Office 365 ProPlus](manage-privacy-controls.md)
- [Gunakan keutamaan untuk mengurus kawalan privasi bagi Office untuk Mac](mac-privacy-preferences.md)

## <a name="required-service-data-for-connected-experiences"></a>Data perkhidmatan yang diperlukan bagi pengalaman terhubung

Data perkhidmatan yang diperlukan ialah data yang membolehkan kami menghasilkan pengalaman terhubung berasaskan awan berikut dan membantu membuatkan pengalaman berikut selamat serta berfungsi seperti yang dijangka. Tiga jenis maklumat menghasilkan data perkhidmatan yang diperlukan.

- **Kandungan pelanggan**, iaitu kandungan yang anda cipta menggunakan Office, seperti teks yang ditaipkan dalam dokumen Word.
- **Data kefungsian**, yang termasuk maklumat yang diperlukan oleh pengalaman terhubung untuk melaksanakan tugas, seperti maklumat konfigurasi tentang aplikasi tersebut.
- **Data diagnostik perkhidmatan**, iaitu data yang diperlukan untuk memastikan perkhidmatan selamat, terkini dan berfungsi seperti yang dijangkakan. Oleh kerana data ini berkaitan dengan pengalaman terhubung sahaja, ia berbeza daripada tahap data diagnostik opsyenal atau diperlukan.

Untuk membantu anda memahami data perkhidmatan yang diperlukan, berikut adalah senario contoh menggunakan PowerPoint Designer, yang merupakan pengalaman terhubung yang boleh anda gunakan apabila mencipta slaid untuk persembahan. PowerPoint Designer membantu anda menambah baik slaid anda dengan menjana idea reka bentuk yang boleh dipilih secara automatik. Semasa anda meletakkan kandungan pada slaid, Designer berfungsi di latar belakang untuk memadankan kandungan tersebut dengan tataletak yang direka bentuk secara profesional.

Data perkhidmatan yang diperlukan yang telah dihantar kepada Microsoft untuk mendayakan pengalaman terhubung ini untuk anda boleh merangkumi:

- *Kandungan pelanggan*, seperti teks atau imej yang anda tambahkan pada slaid anda.
- *Data kefungsian*, seperti slaid yang anda sedang usahakan serta tataletaknya.
- *Data diagnostik perkhidmatan*, seperti peristiwa yang memberitahu kami jika idea reka bentuk telah digunakan dengan betul pada slaid anda dan panggilan perkhidmatan telah dilaksanakan dengan betul.

Jika anda memilih untuk tidak memberikan pengguna anda kategori pengalaman terhubung yang merangkumi PowerPoint Designer, ciri tersebut akan dimatikan dan tiada data perkhidmatan yang diperlukan ini akan dihantarkan kepada kami.

Untuk maklumat lanjut, lihat [Data perkhidmtan yang diperlukan untuk Office](required-service-data.md).

## <a name="essential-services-for-office-365-proplus"></a>Perkhidmatan penting bagi Office 365 ProPlus

Terdapat juga satu set perkhidmatan yang penting untuk cara Office 365 ProPlus berfungsi dan tidak boleh dinyahdayakan. Contohnya, perkhidmatan pelesenan yang mengesahkan bahawa anda mempunyai lesen untuk menggunakan Office 365 ProPlus. Data perkhidmatan yang diperlukan tentang perkhidmatan berikut dikumpulkan dan dihantar kepada Microsoft, tidak kira seting dasar lain yang telah anda konfigurasikan.

Untuk maklumat lanjut, lihat [Perkhidmatan penting Office](essential-services.md).

## <a name="related-topics"></a>Topik berkaitan
- [Privasi di Microsoft](https://privacy.microsoft.com/)
- [Privasi Windows](https://docs.microsoft.com/windows/privacy/)
